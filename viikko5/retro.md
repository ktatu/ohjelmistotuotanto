## Viikko 5 tehtävä 6: retrospektiivitekniikat

Emme varsinaisesti pitäneet retrospektiiviä ekan sprintin lopussa. 
Kirjoitan siksi mieluiten omista ajatuksistani aiheeseen liittyen, sillä 
netistä luettujen tekniikoiden omiksi sanoiksi tiivistäminen ei ole 
kovin mielekästä. En ole vielä työskennellyt alalla tai 
scrum-tiimeissä, joten ajatukseni ovat pelkkää pohdintaa eivätkä perustu 
todellisiin kokemuksiin.

Retrospektiivin tarkoitus on kehittää scrum-tiimiä, mutta 
mielessäni herää epäilyksiä tekniikan hyödyntämisestä 
vastamuodostettujen scrum-tiimien kohdalla. Scrumin ollessa yksi 
suosituimmista (vai suosituin?) ohjelmistokehitysmalleista, on varmaan 
melko realistista odottaa, että moni devaaja tulee aikanaan 
työskentelmään tiimissä, jossa ihmiset eivät tunne toisiaan.

Onko retrospektiivistä kuitenkaan tällaisessa 
tiimissä todellista hyötyä? Tarkoitus on kehittää tiimin työskentelyä. 
Lyhimmillään tiimi on kuitenkin ehtinyt työskennellä viikon ennen 
ensimmäistä retrospektiiviä. On vaikea uskoa, että tällaisessa 
tilanteessa tiimin työskentelytavat ovat ehtineet vakiintua. Onko siis 
mitään, mitä edes vielä voi kehittää?

Aluksi voisi jopa olla parempi, että retrospektiiviä ei pidettäisi 
lainkaan. Tiimille voi antaa aikaa luoda oma dynamiikkansa, jota 
retrospektiivien avulla kehitetään eteenpäin. Aluksi pakotetusta 
retrospektiivistä voi syntyä pitkän aikavälin este tiimin 
kehittämiselle jos tiimiläiset mielessään kyseenalaistavat sen 
hyödyllisyyden.

